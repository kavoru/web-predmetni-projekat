<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>BRAK</title>
    <link rel="stylesheet" type="text/css" href="./style1.css">
</head>

<body>

    <div class="Kontener">
        <!--Meni-->
        <div class="Meni">

            <ul class="M">
                <li class="Logo"><a class="Logo01" href="./Index1.html"><img class="LogoSlika" src="./logo1.png" alt="Logo"></a> </li> 
                <li><a class="element" href="Index1.html">HOME</a></li>              
                <li><a class="element" href="./KARIJERA1.html">KARIJERA</a></li>
                <li><a class="active element" href="./BRAK1.html">BRAK</a></li>
            </ul>
        </div>
        <div class="lor">
           <div class="Sadrzajh1">
            <h1>BRAK</h1>
            </div>
            <br>

            <p >Usled nedostatka novca, Frida odlučuje da nađe posao ali pošto nije znala ništa drugo da radi, osim slikanja, odlučuje time da se bavi. Tako se upoznaje sa poznatim meksičkim slikarom i muralistom Dijegom Riverom od koga traži savete u vezi sa slikanjem kao svojim budućim pozivom. Savet koji joj je dao bio je dovoljan podsticaj za dalji rad: „Tvoje slike su posebne, tako ″meksičke″. Darovita si i imaš stila. Moraš da nastaviš sa radom, ali nemoj nikoga da oponašaš. Budi svoja, dovoljno si dobra i drugačija.“ Ubrzo se Frida i Dijego upuštaju u ljubavnu vezu. Venčali su se 1929. godine. Ona je imala samo dvadeset dve godine, a on četrdeset tri. Fridina majka nije odobravala ovaj brak budući da je Dijego dosta stariji od nje i zbog toga je na njenoj svadbi prisustvovao samo njen otac. Pored zajedničke sklonosti ka slikanju, oboje su bili veoma aktivni u Komunističkoj partiji u Meksiku.</p>
            <br>
            
             <p >Slavni par je u početku imao nadimak „Slon i golubica“ koji je kasnije zamenjen nadimkom „Lepotica i zver“ zbog turbulentnosti njihove veze. Najčešće se njihov brak ocenjivao kao kontroverzan i neprimeren, jer je uključivao mnoge prevare i razočaranja koje je Frida najbolje uspela da prikaže u svojim slikama. Njihova burna i strastvena veza je ostavila na Fridi veliki trag u pogledu duševne boli i umetničkog stvaranja, pa se zbog toga smatra da je ova veza bila jako podsticajna za nju u umetničkom smislu, jer su upravo u tom periodu nastala njena najbolja autobiografska dela. U početku, Frida je pokušavala da opravda Dijegove prevare kako bi sebi olakšala, govoreći da je njegova umetnička priroda takva. Kasnije se i ona sama upušta u ljubavne afere, između ostalog i sa Lavom Trockim, ali i sa mnogim ženama. Usled duševne boli, svojevremeno je od besa otvorila žive rane od operacija na koži kako bi patnju premostila na fizičku bol.[1] Verovatno je zbog toga rekla da je imala dve nesreće u životu, prva je bila saobraćajna a druga Dijego. Kao još jedna nesreća i bol u nizu patnji, za Fridu su bila četiri pobačaja posle kojih su lekari ustanovili da više ne može imati decu. Pobačaji su bili posledica saobraćajne nesreće koja ju je zadesila sa osamnaest godina. Tri najupečatljivije slike koje imaju najdosledniji prikaz njene patnje koje je osećala zbog ljubavi prema Dijegu zovu se „Ludo zaljubljeni“, „Skraćivanje“ i „Sećanje“. Sliku Ludo zaljubljeni Frida je naslikala nakon saznanja o aferi između Dijega i njene mlađe sestre Kristine. Zatim delo Skraćivanje je posvećeno isključivo Dijegu zbog koga je odsekla svoju dugu, crnu kosu koju je on obožavao, a kroz sliku Sećanje Frida prikazuje svoje probodeno srce koje leži pored njenih nogu i novu odeću, čime želi da odbaci sve ono što je vezuje za Dijega.</p>
             <br>

            
             <p >Nakon njihovog razvoda Frida se ponovo teško razbolela i tada opet stupa u vezu sa Dijegom posle čega su se ponovo venčali. Za vreme njene teške bolesti Dijego je bio uz nju sve do njene smrti, ali nije prestajao da se viđa sa drugim ženama, pa se čak spekulisalo o tome da je hteo da se oženi meksičkom glumicom Marijom Feliks. Godinu dana posle Fridine smrti Dijego je Plavu kuću predao meksičkoj vladi s nadom da će ta kuća, u kojoj se Frida rodila i provela najveći deo svog života, postati muzej. Inače, njenu smrt Dijego je doživeo kao najgori dan svog života. On umire tri godine posle nje, a njegova poslednja želja je bila da se njegov pepeo pomeša sa Fridinim.</p>
            </div>
            <br>
        

    </div>
         <!--Futer-->
         <div class="Foot"><a href="niksicana14@gmail.com">niksicana14@gmail.com</a></div>
        
</body>

</html>